Mercedes Corominas (España, 1886 - Brasil, 1926) hué una delas primel mugeris aviaoras i aronautas españolas, conocía polas sus acrobacias en Portugal.
La su nacencia hué en Barcelona (España), nel 1886.
S'apreparó comu acróbata del circu i a escomiençus del siegru XX, trebajó nel Circu Calderón n'España.
Nel 1904, cona edá de ventidós añus namás, hizu una subía aerea sin compaña en Barcelona, convertiendu-si ena primel mugel española en hazel una subía en grobu sin compaña.
Nel 1906 esmençó a hazel acrobacias aereas, recolgandu-si dun remeceru qu'andava recolgau embaxu dun grobu arostáticu.
La sus primel esposicionis, col nombri de "Aerostatic Ascensions", hué en Portugal.
Estas huerun un grandi déssitu i Corominas hizu acrobacias aereas en unas pocas ciáis portuguesas.
Acontinó haziendu las sus acrobacias n'otrus lugaris d'Uropa.
En setiembri del 1909 hizu sotra subía sin compaña dendi la Praça de Torus de Santander, nun Grobu Montgolfier bautizau col su nombri.
Un poquinu endispués hizu otras mas subías aparecías en puebracionis cántabras comu'l Escobedo, Gajano i Mogro.
S'aconyugó con un artista de circu portugués, Francisco Pedro Monteiro, nel 1911.
Essi mesmu añu, Corominas hizu acrobacias en Brasil.
Mentris andavan nel país, ressolvierun assental-si pallí i ala postri quajarun una compaña del circu.
Angunus añus endispués, quandu murió Mercedis, Franciscu dexó'l circu i hué a vivil ena ciá de Riu de Janeiru.
