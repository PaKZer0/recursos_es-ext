Uguañu es corrienti de poné'l provechu económicu i las muacionis tecnológicas porcima de tolas cosas, es lo que llamamus la idiología del pogressu.
Esta postura coltural, basi del pensamientu uropeu delos siegrus caberus, tien síu una delas ideas huertis dela epoca en que vivimus.
Dendi la Conquista d'América i la colonización del mundu -i conas revolucionis liberalis, facistas i socialistas-, la Modernura s'assienta d’edá crássica del muestru tiempu.
Por tiempu bastanti, el conceutu'l pogressu tien guiau la creceera delas cidais i metrópolis por tol mundu, la esparramancia delos valoris liberalis, l'apartu dela naturaleza, la sobreprodución endustrial, la perda delas colturas tradicionalis i una conomía secostrá delos Estaus i sostribá ena moneda.
Añus i añus d'esti sistema mos tienin dau a muchus más añus de vida, quartus de bañu i papel del culu... peru a trocu dellu tenemus perdía la cenzillés, no sabemus lavoral comu la genti de patrás ni avalel-mus al monti, tenemus apreparaus desequilibrus gravis ena naturaleza, tenemus condenaus millonis ala probitú i la hambri, i la huerça delas almas vivin barajás dunus pocus de desalmaus.
L'amol al dineru es tan grandi que hondeó con tolo más.
La Libertá a guiá’l puebru, Eugène Delacroix.
La dama dela Repúbrica, diosa l'Estau liberal francés, llama alas gentis ala guerra.
Dendi l'estremeñeríu mordajustu, liberal o social-demócrata, se palra dela emportancia de tenel güenas comunicacionis i sel escapás de competir con economías más huertis... no semus intolerantis de tó cona postura esta porque paici la más lógica, peru... acasu mos tenemus pensau seriamenti lo que ganamus con ellu?
Amus a habral cona verdá: Estremaúra es la güerta d'Uropa i el sinu palas vacancias delas capas meyas delas cidais españolas i —de ca ves más— uropeas.
Nel engranagi'l capitalismu mundial, i mesmu nel muestru Estau, semus ciadanus de segunda o tercel categoría: un territoriu endedicau ala produción de materias primas i energía palas capitalis d'ahuera.
Estu velaquí no vai a mual por tenel más trén o más aropuertus, namás valdría p'acomoal i agraval la sitación de soyugamientu en que vivimus.
Estremaúra produzi energía pal gastaeru de Madril.
El centru urbanu de Castilla insuelvi la produción del antigu Reinu de León.
Que la muestra tierra es una colonia ya lo dúan pocus estremeñus.
I es qu'al puebru estremeñu la globalización, más que ganancias, mos truxu más emigración, los ucalitus, el calamoti de Guadiana, la seca delas anzinas, l'encarecimientu delos precius, el fechi delos comercius chicus i la ruína del'agricoltura i la ganaería... peru a trocu ensiquiera mos premitió de desenroal la endustria, ni de conselval la muestra coltura, ni de mantenel la puebración ni de sel referencia n'aspeutu dengunu a nivel altu.
No senefica essu que l'abrición delas fronteras no mos hizu tantu bien comu mos gusta de pensal?
No sedrá que mos tienin engañaus i que semus los perdeoris dela globalización?
Pontoci... paqué tantu tren?
Paqué tantu turismu quandu'l puebru no tien tierras ni Estremaúra tien un tecíu produtivu espigau?
En momentus de precisa comu esti lo arreparamus.
El foturu imediatu paici que tira más pal acotamientu i los fechis de frontera que no pal'abrición delas sociedais o la espigaera dun solu polu giopolíticu.
Crisi ambiental: ríu Guadiana tupíu calamoti, una pranta tropical qu'adorna las peceras delas casas.
L'andanciu del corona-viru es la calma enantis dela tormenta.
Las enteracionis que mos dierun a tentu dela infeción paici que son incompretas, en piyendu recada muchus científicus por no sabel-si entavía ni la huenti ni l'antigüedá dela malura.
Seya comu hueri, la campaña entrenacional de segureza arreol del viru aprepara una trashormación dela conomía mundial en que la soberanía vai a tenel una emportancia muchu más grandi que no daquí patrás.
Las quarentenas s'usan tamién p'arrejuntal poel i pala piara no desmandal-si.
La globalización ya no da pa más, i la conomía global vá a dal passu a mercaus continentalis más huertis i más baqueus entrenacionalis.
Los luchis pola soberanía i las riñas de poel entri goviernus mundialis, estatalis i regionalis sedrán corrientis.
Devemus de tenel calma, sí, peru tamién devemus de comprendel que las cosas ya no vain a sel comu eran.
Tenemus de lucheal polo muestru.
El Broncu es unu d'estus puebrus que están assentaus nun sitiu de passu i, comu es de passu, naidi lo echa en cuenta.
Diendu pa Villanueva o pa Mueda, l'atraviessas ligeru, comu si aquellu hueran quatru casinas.
La verdá es que esti puebru está nun cruzi de caminus (pa Santa Crus, pa Cerezu, pa Palomberu, pa Santivañis, pala Higal, pa Villanueva...), arroeau de dos regatus (El Riscu, Moñina) i la rivera del Broncu, que le da nombri.
Tó essu no s'aprecia pal que vai pola carretera, peru antañu, quandu no queavan más meyus que dil a peoncia alos sitius, esti puebrinu sí salía enos mapas.
De hechu, hue monicipiu, ata que dispués passó pa Santa Crus comu una alquería.
Letreru formi se vien de Villanueva.
Ogañu es un puebrinu atravessau dela carretera, entre olivus, enzinaris, ondi s'estila el cavalleu i el ovejeu, pa fachenda i pa quesus.
Angunas casinas nuevas se vén obrandu, quiciá delos ijus i nietus delos bronqueñus que vivían aí.
El lugal del Broncu ampié dela rivera omónima palos añus 40-50, ena retrataúra del Vuelu Almericanu.
El caseríu d'agora está retificau i pocas casas quean cona hechura delas casas del siegru XVIII o XIX, conas toças i las ombreras de granu, los bastioris delas ventanas lo mesmu i las poyatas delas ventanas.
Las callis siguin el destraci antiguu de ponienti a salienti, abocás al norti, formi el recuéncanu dela rivera.
Quasi que no se aprecian costrucionis nuevas comu otrus puebrus que s'enancharun... quiciá porque esti puebrinu no cai cerca de capital nenguna i porque la genti hue ahuyendu con el ajorraeru delos añus.
Los nombris delas callis, desquitando "Cervantes" y "Colón", que son los únicus antropónimus, los demás mientan del sitiu, o sea-si, conselvan los nombris antiguus acastillanaus: Real, Meyu, Sol, Fragua, Praçuela...
Esti es velaquí el reportagi en retratus que amus hechu a esti puebru delas tierras dela Graná antiga, que ogañu malaspenas cogi los 43 abitantis.
Cara enxavelgá ena Praça.
Gatu nuna paré dela Praça.
Bancus dela Praça entre plataneras i periquitus.
Ilesia dela Madalena dendi'l atriu.
Ventanilla de la calle "Real".
Puerta dela calli "Colón".
Travessía dela "Fragua".
Gatus dela calli "Fragua".
Estremaúra, cotu de caça.
Cartuchu ala metá dun caminu en Valdelacalçá.
En memoria delos animalis achacinaus en Portugal i de caúnu delos que huerun vítimas del entretemientu insanu i imoral que es la caça ogañu.
Si eris un animal i por custionis climáticas acabas n'Estremaúra, plontu saldrás del mundu esti porque un umanu vestíu de caqui i con una escopeta al ombru está alampandu por pegal-ti un tiru.
Si eris un perru de caça, vivirás en un chiqueru tol añu, junta dozenas más de perrus comiendu pan arremollecíu i bacharola, atau del pescueçu sin poel-ti remenear del sitiu ensiquiera pa echal-ti a dormil, i lairarás de coragi a tol que passi pol renti i agullarás dandu alaríus calafriantis ca nochi, escachandu el descansu delas otras especiis.
Si eris un páxaru i el umanu estuvu a piqui de destinguil-ti antis, con una poca de suerti pondrás el ñíu, criarás i emigrarás; si no, no tendrás arvu seguru, no averá bayón que te inculti, ni charca que t'arrecoja.
Bardal nengunu sedrá hondu bastanti pa tapal-ti.
Si corris a quatru patas, ni vivalera, ni buracu, ni matoju, ni canchu nengunu t'acovijará.
No sirvin las revirivueltas, ni los rehurtus, ni la velocidá pa escambullil-ti: tras de ca çarça, de ca acirati, de ca xara está acechandu-ti cola pacencia ansiosa del sicópata, pola que'l tiempu se cuenta en sangri.
Si eris un umanu i no estás nel mundu dela caça sufrirás tolos dañus colateralis possiblis: no podrás salir al campu sin sentil las balas volandu i los cañonazus rebumbantis enas barrancas delas riveras, ni passal a parti nenguna porque ondi no ai animal esprotau dela ganaería es cotu de caça.
El caminu del andarín, la verea i el regatu sedrán de promu contaminanti siguiendu la carrehilera de cartuchus i las latas de cerveza andiquiera.
N'essus mesmus caminus vedrás la gota de sangri de quien le vaziarun la vida, vedrás el perru inuti pal caçaor descordelau, desengañau i cambolanti procurandu pola gandalla o colgandu duna enzina.
T'encontrarás el javalín aginau a atravessal-si pola carretera ahuyendu duna montería del día antis i el gansu escogollau ampié duna charca por avançal-si un galgu en mala ora una tardi de estrenamientu.
Con tó estu, el coraçón te s'enrutará ca ves que selgas al campu.
Cómu puea sel un passatiempu matal un otru sel vivu?
No ai igualdá de condicionis ni nessecidá, namás afán de sentil-si quién encañonandu alguien porque quitá-li la vida es mandal en él.
Gustal matal es reconocel-si sicópata.
Dal larga ala ravia diaria a pegal tirus es arrebullil más i más i más el'ansia compondrona i entenía dela mesma manera que si unu quixiera de bebel agua crala dun maniantal i la envarbasca primeru i agarra un vasu rotu pa bebé-la: envenena alos que beban dispués i se pon el hozicu ensagretau.
Entretenel-si en matal es landal más míseri i arrastrau ena genti.
No es custión de que una lei comenenciosa i envenená, en tó i por tó imoral i atrasá, sirva pa tapal el viciu más ruín, agomitabli i baxu que se puea tenel, que es el d'encevical-si al dañu i mataeru d'otrus animalis.
Una lei no puei tapal unas assaúras indinas i maliciosas.
La rola ala que encañonas no tien la culpa de que t'echaran del trabaju.
La javalina que hoça an pie del alcornoqui no puei pagar por tu sufril d'abusión nel estitutu.
Que en casa padeças duna pareja manejantona i de críus indeseaus no quiel dizil que tengas que esgracial una familia de ciervus.
Ná de essu vai a arregral-ti pobrema nengunu, más, has que te hundas más ena miseria de sel un desgraciau que busca consuelu ena muerti ajena.
Si t'encarassis al conflitu cola mesma confiança con que t'encaras al javalín cerrúu que se muevi a somatraspón assujetandu con buen pulsu el'arma que le quitará el sinu, no tenías las ansias essas de hazé-li dañu a naidi.
Por regenteal entre las xaras colas botas de material, el chalecu de rumbus i la escopeta que agasajas mejol que ala tu familia no sedrás mejor que naidi, enque assín lo sienta el tu egu deminutivu.
Ni la hartá de cartuchus caíus entre los canchalis quiel dizil que mandas ena naturaleza.
Ni las malandronás colas que resplandillas enas tavernas mentras royis la carni d'animalis que otrus acachinarun por tí apasman a naidi.
Las muertis que recadas nel coraçón te pesarán, porque enque no te doloreças dellas agora, saldrán: tó acaba saliendu.
Queréis arrendal los «grandis» reis que antañu destinguierun los ossus delas sierras i los cavallistas que arrinconavan javalinis enos bosquis escurus: vos confundís reondamenti de referentis.
Ellus no eran euris, namás pressonas tristis, perejileras i aburrías con el pechu más escuru que los bosquis ondi caçavan, gustosus siempri de dal-si postín.
Procurai por referentis en los qu'aman, no enos qu'odian; enos que crían i no enos que faratan; enos que vivin de manera onesta i cenzilla sin nessecidá de presumimientu.
Essa genti no está pintá en quairu nengunu, ni saldrá pola teli, ni assobacan a naidi: el su únicu afán es vivil de manera tranquila, tal i cumu los animalis que matáis.
Ni los animalis ni los umanus estamus segurus con vusotrus nel campu.
Estremaúra no es el desfogaeru de frustacionis de naidi: essa guerra á de sel interna.
Collaçus, me paici que ya abrigüé el gastu tradicional del passau n'estremeñu.
Collaçus, ala final oi no vo a poel.
Lo queamus pal domingu venieru i assín vos mandu la tema enantis pa poel apreparal la crassi.
Dispensai, un assuntu conas llavis de casa.
Ave... es una horma literaria, conque n'estremeñu lo q poemus hazel es copiá-la o agarral una muestra más tradicional.
Mandai un atiju del Meet i mos entramus, pol movi o pol ordenaol, comu quiera caúnu.
Ni por soñación vo a dexal-ti de hazel lo que te s'apeteça.
Hueraparti d'estu, el domingu venieru tengu pensau de golvel conos cussus d'aprendimientu palos que quieran espiençal o siguil a deprendel gramática i vocabulariu.
Seis tous bienllegaus, i es emportanti que esteis los que más sepais p'ahilal con ellu i poel tenel una ciclopedia aparenti daquí a caberus del añu que venga.
Collaçus, hazei el favol, los que querais de partecipal nel proyeutu la Güiquipedia entrai-vus ena corrupela de Telegram, que es andi están los que sabin d'assuntus técnicus.
Me casé de ventisseis añus.
Güenu, pos ya arrematémus.
La cosa es que quierin entangal una corrupela de trebaju pala Güiquipedia, pa edital i corregil artícalus.
Creu qu'angunus delos qu'andais paquí ya tenís hechu qué.
Representas una reina con essi vestidu.
Me representa que mañana es fiesta.
Dichu quandu una cosa está setenciá, que no se puei hazel ná.
Son dichus que namás se gastan ena palra, conque pa mí no tien munchu sentíu'l precurá-li corretura gramatical.
Lo pusun ena corrupela prencipal, lo halló un sociu que precura las cosas ena web de prensa estórica.
La lindi col leonés orental de Salamanca es arreglu ala aspiración dela essi, i las partis del 3 son arias de passu (estremeñu con sesseu i rasgus mistus).
Las essis delas mugeris son más andaluzas, peru l'ombri mestura'l son dela essi estremeña i l'andaluza.
Mirai qué mesturança tienin en Caçalla dela Sierra, que lo mesmu sessean que destinguin.
Está ena Sierra de Constantina (mal-llamá Sierra Norti de Sevilla, agora renombrá comu Sierra Morena Sevillana), pegá ala Estremaúra tamién.
Lo vidi esta mañana, á si resulta de sel veru...
El tu pairi tien la cabeça alas tres.
En Toleu palran castillanu ocidental, con muchas palabras leonesas, lo mesmu qu'en tolas provincias linderas con partis leonesas, o qu'eran leonesas antañu.
Ten por cuenta qu'un terciu dela provincia es de palra estremeña, i pala otra parti ai muchu leonesismu.
Ai anguna que no conoçu, peru quasi toas se sientin.
Es mu normal, l'apuntu pa no olvial-si-mi.
En castillanu es assina, peru'l casu es que n'estremeñu lo tengu sentíu al revés.
A tentu una palabra mu enteressanti qu'ás izíu, sabis que tenemus tres maneras d'izil-la? Essa mesma, qu'es la culta -derechamenti del latín- i que concidi cona horma castillana, i alogu una más estremeñeá qu'es con erri... peru resulta qu'enos decumentus de Diegu Sanchi atopamus una horma mu rala, que sedría la vos tradicional perdía por mé'l castellaneu i la enfrujencia'l latín ena religión.
Assinque á de tenel gastu nel Mediterraniu.
Avía que sabel la etimología.
Andu apreparandu una tandalá nueva de verbus conas hallaúras qu’amus hechu i angunas corregiúras.
Un puebru de genti "umildi i cenzilla" es un puebru d'escravus. Los puebrus que hazin estoria son de seris umanus bravus i compretus, tolo contrariu delo que precura esti goviernu colonial.
No es con megu o contra mí, es que yo no vo a calavoral cona corrución.
Tamién conoçu angunu de Xerés i d'Azuaga, lo qu'es qu'ai muchu tiempu que no habru con ellus, no quieu queal d'enteressau.
Pa que veas el pocu onol que ai.
No se lo enganguis a naidi.
Collaçus, tenemus una socia nueva que trebaja ena Güiquipedia, la familia dela Raya.
Tien propuestu pal'Assamblea d'entangal una corrupela pa corregil artícalus dela Güiquipedia estremeña, i l'ei dichu d'aprovechal esta i assín ampiamus la lavol qu'estamus a hazel i la proyetamus pahuera.
Qué vos paeci?
No se puei entendel que la preposición estea n'otru sitiu.
Essa palabra devi de sel manchega, yo no la tengu sentía paquí.
Mía qu’eris hoíu conas zagalas...
Entovia no s’á dispertau i pa chascu ayel nochi me dixu que no tien agirvolu nengunu.
De primeru, sopa de freji, sí, peru qué ai de comel encima?
No son palabras del cántabru ni del gallegu, son agarrás de prenuncias deferentis dela mesma palabra celta.
Aconteci alas vezis, peru no es cosa contina.
Peru me feguru que tamién á de sel un sitiu andi aigan guarrus.
Yo creu qu'es la que deviamus d'agarral pal estremeñu por izil-si en Güelva i sel comparanti ala purtuguesa.
Alas güenas tardis, compañerus, quería hazel un proponimientu pa vel si pensais que puea sel aparenti pala briega pol estremeñu.
Vos ei compartíu por mé del correu los resultaus dela primel incuesta a tentu delas habras estremeñas.
Siguiré col dizionariu i los trebajus que tenía en menti, peru daquí alos días venierus vo a pranteal-mi la relación que tendré col’Assamblea de Vezinus i si sea precisu o no entangal otra associación con genti que tenga entencionis limpias.
Qualquiera cosa que le diga le hiedi, es comu si no quixiera oyí-lu.
Más allá dela repressión derecha, ala final s'á hallau un procedimientu muchu más aparenti porque, de passu, alibra dela culpa l'apressol: las hediúras lengüísticas.
El repunteu dela lengua con ergumentus sin assientu dengunu comu puean sel la probitú sopuesta, o'l soponel qu'aquestas lenguas embilmin la pula social, o qu'envinculin l'acessu ala modernura i, güenu está, tantas otras, tó juntu aprepara una insegurança palos palraoris que los hazi d'abandonal la lengua qu'ain consiguíu que los assovorni.
Amigus, esta semana esmiençu colo del dizionariu, vo-lo digu pa vusotrus sabel-lu.
Dispensai, qu'andu enreau con milenta cosas.
Tú píi lo que precisis, mejol essu que no pagal tontás palos antussanerus essus.
Oi le mandaré otru avisu, no quieru adenuncial, peru alguién tien qu'afrental-si alos delincuentis que mos aprimin.
Le tengu piíus los estatutus una tupa de vezis, peru'l gachón no quiel mandá-lus.
Naidi t'obriga a dizil ensultus, menus ena sitación en que andamus.
Si quieris pagal las cotas pa otrus dil-si de vacancias, m'alegru por ti, peru a mí no me da tres lechis.
Namás pías quandu habruchean al tu patrón, á si gastas essi ardil pa calavoral conos proyeutus que tenemus espençaus.
Esmençaremus conas crassis daquí a un mes.
Ara qu'esmienças a entendel tou estu, si estás de vagal tamién pueis leyel de baldi las enteracionis qu'espubricu nel diariu'l mi puebru.
No podré resultal, estó malatu.
El tu padri está a Caçris, golverá pala cena.
Dimus a ajorral la calli pabaxu porque'l zagal esti está hiziendu-mus asperal de más.
Estremaúra siempri hue territoriu rayanu dendi que le pusun el nombri essi: antis las rayas colo qu'ara es Portugal no essestían.
En verdá, las custionis d'arrayus namás las entiendin las pressonas... i drentu delas pressonas, las que sientin los ergullus vacus delas nacionis.
Oi s'ajuntarun en sitius nombraus de Badajós i d'Elvas essus machus que gustan d'abril i afechal formi las comenencias.
Ogañu por causa delos virus, antañu por guerras que naidi entendió, peru que muchus uvun de sufril.
L'alcáçava de Badajós i el castillu d'Elvas, sitius almirablis qu'estavan antis ala mira i qu'eran d'enhusmamientus solóbrigus, oi huerun llavis del visiteu i el comerciu, hotrileu de perras.
Junta Méria, la Emerita romana que tanta sensación hazi al vesitanti, s'esparraman los assientus d'edificius, presas, cortijus, cimenterius, puentis i mesmu aqüedutus propius dela coltura romana.
Peru están achopaçaus por causa del brillíu dela Emerita, incultus, aburríus.
Las çarças dan cuenta dellus.
Tamién las atabúas.
La maquinaria dañina qu'arrampló conas vegas i l'arau de hierru acachinarun i enterragarun pa siempri la huélliga duna coltura qu'ara mos paeci tan larga nel tiempu cumu enteressanti.
En el puebru d'Esparragaleju, pa ponienti de Méria i no largu dela calçá que diva de Olissipo (ogañu Lisboa) pa Emerita, entovia quean conseñas delos romanus.
Essu sí, escamuflá, inculta, privá o derechamenti revestía de modernura.
Guipal vas a guipal pocu, porque no ai ná hechu entovía.
En Caçris capital se izi bastanti entovía.
Entovia se dizi bastanti en Caçris capital.
I güelvu a repetil lo dela ortografía: pacencia, tola que sea mestel, ayúa palos que no sepan entovía, tola que se precisi, peru ponel cosas comu "juerça" i otras faltas d'ortografía nuna pubricación oficial que porcima es idiológica, essu no se puei premitil.
No vo a quital-la por respetu alos compañerus, peru creu que con estu no s'está dandu emportancia ala lengua i sí a otras cosas, i que no s'está respetandu el parecel delos compañerus que no semus hembristas.
Lo del conteu de Don Benitu... ralu, ralu. Se conoci que los calabaçonis án votau mal i ai que retocal una miaja la cosa...
Nel sul tamién se palra estremeñu, enque sea menus general i aiga más enfrujencia'l castillanu.
Unión del Puebru Leonés no es un partíu provincial, es un partíu leonés: de León, Çamora i Salamanca...
I sedrá la propuesta perfeta pala endependencia de Cataluña i el País Vascu.
Lo mesmu puei izil unu de Coria o Prasencia de Caçris, i tendrían más razón.
Badajós es la capital giopolítica d'Estremaúra: está ala vera'l ríu Guadiana i linda con Purtugal.
Caçris es una villa tupía de millonis i assín i tó los governantis no se precupan de sacá-la del aislamientu.
Sin una Vía dela Prata viva i sin una utovía que la junti con Badajós...
Cómu asperan los cacereñus que puli la cidá?
De verdá mereci la pena tenel Prasencia o Trugillu sin un duru pa dal ossíginu a una capital artificial estalá ena coltura dela sunvención?
Aprová l'utovía A-81 Badajós-Graná.
Vali... peru pa quándu l'utovía entri Caçris i Badajós?
Un barruntiju: al PSOE no le quean ni dies añus.
Es el responsabli de quasi que tola currución del régimi'l 78 i vai pol mesmu caminu que la social-democracia urupea, casu d'Escocia, Grecia o Francia.
No es del tó seca, peru si tuviérimus más monti natural por ves de tanta hesa i tantu ucalitu, teniamus clima atlántica i abaxavamus las caloris en veranu cincu graus alo menus.
Qué alegría qu'alguién que no tien ná que vel cola perda dela tu alma te la degüelva al cuerpu dun besu.
Los griegus nel sigru IV a.C. estavan a assemilal la coltura compartía con Salienti dispués dela destensión propiciá por Alexandru el Grandi.
Los valoris griegus, ya de por sí tracamundeaus, dendi la religión, la política o la economía, ata las costumbris, el hatu o el comportamientu, se dislocarun en muriendu Alexandru.
Tras d'estu, ai qu'añidil las guerras d'ateniensis contra macedoñus por recuperal la grolla passá qu'ala final huerun un alalzi, esgalaçandu la democracia i l'ordin social: los ricus se ponían más ricus, la probitú se destendía entri las crassis meyas i baxas i los governantis se sucedían sin l'Estau sacal provechu nengunu.
Su conocencia dela ralidá, sostribá eno sensibli, premitió qu'aviara un sistema científicu i moral encarrehilau ala felicidá.
Hincau nel pensaeru material, defendió l'atomismu, en compretandu las teorías de Demócritu con ideas propias i canteandu-las ala busca dela felicidá cutiana, escassa n'aquellus tiempus empantanaus.
Desenroó el concetu dela ἡδνλή, assentandu los sus prencipius i hondeandu conas feguracionis qu’aginan i desinquietan: el mieu ala muerti, si los diosis essistin o no, las cosas emportantis dela vida, etc. Ala contra d’estoicus, platónicus o aristotélicus, el pensaeru d’Epicuru s’acivarra ala vida por mé delos sentíus, desenreandu-si de precupacionis insussas que son produtus del no pensal derechamenti.
Epicuru demostró que los gustus dela vida estavan ala manu: l’amistá, calmal la hambri i la sedi i descarecel los luxus polos pobremas que train son partis del su pensaeru que se repitin a ca noná.
La Carta a Meneceu es un prospeutu palas malotías delas qu’adoleci la genti de continu.
En él s’asseñala con brevetú qué agina al ombri i qué pensamientu ai qu’aprical a ca aginación, comu si huera un repertoriu d’ingüentis aparentis pa ca hería.
L’estilu es cralu alas vezis, otras revesinu, enque con una estrutura i un estilu literariu más trebajau i políu que por exempru ena Carta a Eródotu.
Prencipia animandu a filosofeal a qualquiera edá, dispués enas siguientis liñas vá palrandu delos destintus pobremas ata concluíl col valoreu del conocimientu i la nessecidá de tené-lu a tolas oras pa sel felís.
La tradución d’esti testu se sostriba ena edición de Long destraía delas Vitae Philosophorum de Diógeni Laerciu.
Es un testu compricau de traduzil pol léssicu concretu que gasta.
No vaiga a estal naidi sin filosofeal por sel nuevu, ni se cansi del filosofeu quandu avejanti, pos naidi vá a desora eno tocanti ala salú del’alma.
El que dizi que entovia no es ora de filosofeal o que l’ora ya á passau es igual comu el que dizi que ya no es ora pala felicidá.
De má que án de filosofeal el nuevu i el vieju, unu paque, en envejeciendu, enverneça en bondá pol agraecimientu delo de patrás i otru paque, en huendu nuevu, sea ala par vieju, porque no tien mieu al hoturu.
Assinque, es mestel echal-si ala idea delas cosas que dan la felicidá, pos d’estal ella presenti, tenemus tou, peru d’estal assenti, hazemus de tou por tené-la.
Las cosas que te consejava de continu, ha-las i pratica-las, comprendiendu que los elimentus que te hadrán vivil bien son estus: primeru, crei-ti que’l dios es un sel que no se corrumpi i dichosu, formi se representava la noción común del dios, no l’atribúas ná contrariu ala incorrutibilidá ni ná desajenu menus la dicha, de má que te pareça que tolo qu’arrodea al dios es dicha al lau de incorrutibilidá.
I los diosis essistin, porque la conocencia d’ellus es evidenti, peru no son comu la genti se crei.
Añidil Feed
Vel TV
Vel arradiu
TV libris
A tentu
Empossibli el apapal daus.
Previ el su enganchi.
FeedTV es una apricación que te premiti el leyel enteracionis de qualisquiera mediu por mé de RSS amás de poel vel canalis púbricus de TV pandiquiera.
FeedTV es possibli por mé de RSS Parser,M3U Parser, i al reponimientu de canalis de TDTChannels i reponimientu de arraius libris de enjey.
Entangá de Juanro49 baxu licencia Apache 2.0
Tema dela apricación
Gastal aparatu esternu
Está gastandu un aparatu esternu pa sonal las canalis
Está gastandu l’aparatu internu pa sonal las canalis
No añidir
Añidir informacionis rezientis
No tien feeds añidíus. Quiel añidil el feed d'informacionis rezientis?
Dambus campus sonin obrigaus
Huenti añidía conformi
Huenti muá conformi
Nombri dela huenti d’enteracionis
Entra el nombri i la seña del Feed RSS
Atillus presenterus
Mual huenti
Qué quieri hazel?
Huenti aborrá
No s’an apapau endilgus
L’enganchi a internet no está presenteru
Añidi huentis dendi el menú laeru esquierdu pa prencipial
Endilgus renovaus conformi
Á avíu un marru al apapal componentis del Feed.
URL copiá al portapapelis
Entra el tema a siguil i el su origi
Marcal si Google News no está presenteru en el su país
Luenga edtablecido
Vel en Github
